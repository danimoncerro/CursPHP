

1) Cetatea Oradea

 În cele 9 secole de existenţă construcţiile care s-au înălţat pe această suprafaţă de 150.000 mp au avut o istorie zbuciumată. Până în 1241 a fost o cetate cu val de pământ si palisadă de lemn, între anii 1247-1569 s-a înălţat o cetate circulară de piatră. Cetatea Oradea, în felul în care se prezintă şi astăzi - pentagonală, cu bastioane pe colţuri şi şanţ cu apă - a fost înălţată între anii 1570-1618 de arhitecţi italieni, rămânând cea mai bine păstrată cetate în stil renascentist italian din Europa centrală. Între anii 1092-1557 a servit ca reşedinţă a Episcopiei romano-catolice de Oradea, perioadă în care cetatea a devenit un important centru religios, şi cultural.

2) Cetatea Devei

Cetatea a fost construită în secolul 13, fiind distrusă într-o puternică explozie a depozitului cu muniţie in secolul 19. Cu toate că în prezent se pot vedea doar ruinele cetăţii am inclus această cetate în topul nostru datorită modului în care este amenajat, existenţei unui mijloc de transport pe cablu până pe vârful dealului pe care se află cetatea şi nu în ultimul rând datorită locului unde este situat, pe vârful unui neck vulcanic de unde călătorul poate vedea la mari depărtări, deschizându-se o panoramă excepţională.

3) Cetatea Brasovului

Construită după 1395 era la vremea sa una din cele mai mari cetăţi, cu ziduri lungi de peste 3 km şi cu bastioane la fiecare 100 de metrii. Multe din bastioanele acestea erau intreţinute şi finanţate de breslele de meseriaşi din oraş. Astfel exista Bastionul Ţesătorilor, Bastionul Croitorilor, Turnul Alb, Turnul Negru. În prezent această cetate işi păstrează unele din elementele sale: zona centrală, bastioanelele, acestea sunt răsfirate prin oraş fiind asimilate acestuia. Vizitând centrul vechi al Braşovului cu siguranţă veţi vedea aceste elemente medievale ale sale.

4) Cetatea Fagarasului

Una dintre cetăţile care păstrează până în prezent sanţul cu apă care inconjoară construcţia. Construit iniţial ca o cetate de lemn, Cetatea Făgăraşului a trecut prin mai multe etape de consolidare, extindere şi modernizare şi datorită faptului că a fost în administrarea multor domnitori care fiecare şi-a pus amprenta pe înfăţişarea actuală a clădirii. Dintre domnitorii aceştia îî amintim pe Mihai Viteazul şi pe Apafi Mihaly pe timpul căruia Dieta Transilvaniei a funcţionat în această cetate.

5) Cetatea Rasnov

Construită de localnicii din Râşnov cu ajutorul sătenilor din satele invecinate, Cetatea Râşnovului a servit ca şi bastion de apărare a Ţării Bârsei de invaziile turco-tătare din Evul Mediu. Datorită fântâni sale adânci de 143 de metrii Cetatea Râşnov şi-a dobândit un statut de cetate de necucerit. Astfel in secolul 13 doar Cetatea Braşovului şi Cetatea Râşnov au rezistat atacurilor hoardelor tătare. În prezent este una dintre cele mai bine amenajate cetăţi din România iar numărul vizitatorilor se pare că este în permanentă creştere datorită acestui fapt.

6) Castelul Peles

Construit la sfârşitul secolului 19 şi inceputul secolului 20 în stilul renaşterii germane, a servit ca şi reşedinţă de vară pentru regii României. În prezent a fost retrocedat regelui Mihai I al României dar va rămâne muzeu şi este deschis publicului spre vizitare. În acest muzeu pot fi văzute nenumărate obiecte realizate pentru Casa Regală şi nu numai. Printre acestea se număra: obiecte de mobilier, arme, tablouri, covoare, sculpturi din fildeş.

7) Castelul Bran

Unul dintre cele mai celebre castele din România şi datorită faptului că este frecvent asociat cu legenda vampirului Dracula. Este vizitat de zeci de mii de turişti anual, fiind probabil cel mai vizitat din topul nostru. A fost construit iniţial ca şi punct de apărare şi de vamă pe drumul ce lega Braşovul de Ţara Românească prin pasul Giuvala. Fiecare negustor care trecea pe acest drum trebuia să plătească a 30-a parte a mărfurilor sale drept vamă. În prezent se poate vizita contra unei taxe.

8) Castelul Huniazilor

Numit câteodată şi Castelul Corvineştilor sau Castelul Corvinilor, este unul dintre cele mai importante monumente arhitecturale de factură gotică din Europa. Castelul a fost folosit în principal ca şi reşedinţă nobiliară, dovada fiind şi lipsa unor perimetre suplimentare de apărare. Istoria castelului se leagă strâns de familia lui Iancu de Hunedoara, respectiv Matei Corvin, proprietarii acestui castel pe o perioadă indelungată. În prezent este un punct de reper important pe harta turiştilor atât români cât şi străini. Vizitarea sa este posibilă dar se percepe o taxă de intrare.

9) Cetatea Sighisoarei

Una dintre puţinele cetăţi locuite din Europa şi singura dintre acestea care s-a păstrat integral. Cetatea a fost construită incepând cu secolul 13 trecând prin mai multe etape de extindere şi modernizare. Bastioanele şi turnurile sale, unele locuite şi în prezent ne aduc aminte de breslele care şi-au adus contribuţia la construirea şi intreţinerea acestora. Astfel avem Turnul Tăbăcarilor, Turnul Cositorilor, Turnul Fierarilor, Turnul Cojocarilor, Turnul Croitorilor, Turnul Funarilor, Turnul Măcelarilor, Turnul Cizmarilor. O menţiune specială merită Turnul cu Ceas cel mai monumental dintre toate turnurile Cetăţii Sighişoarei, care a servit multă vreme ca şi primărie.  Ceasul său construit în Elveţia în 1648, figurile sale simbolizează zilele săptămânii. Cetatea se poate vizita fără nici un fel de restrictii, aceasta contopindu-se cu partea centrală a Sighişoarei. Străzile cetăţii fiind străzi ale oraşului, locuite, cu porţi şi case în stilul vremurilor de mult apuse, oferind turiştilor o veritabilă călătorie înapoi în timp, o experienţă 

10) Cetatea Neamtului

Cetatea Neamtului a fost construita de catre domnitorul Petru Musat in secolul al XIV-lea si a cunoscut cea mai mare glorie pe timpul domniei lui Stefan cel Mare.
Situata la 46 km de Piatra Neamt si in apropierea orasului Targu Neamt, Cetatea Neamt impresioneaza prin arhitectura simpla, cat si prin peisajele minunate ce pot fi admirate de pe zidurile monumentului.


